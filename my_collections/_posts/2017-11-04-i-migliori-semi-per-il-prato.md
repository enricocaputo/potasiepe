---
title: I migliori tipi di semi per prato
tags: [cura del prato]
image: /img/blog/prato/semi.jpg
image_featured: true
---
Per la riuscita di un manto erboso da fare invidia al vicino bisogna valutare alcuni parametri: il clima, l’esposizione, l’irrigazione e la frequenza di calpestio.

## Quale miscela di semi scegliere per l'erba del prato?

I semi più indicati per il prato sono quelli che appartengono alla famiglia delle Graminacee come Poa, Lolium (detto loietto, loiessa e loglio: ne esistono tre varietà Lolium perenne, L. multiflorum, L. rigidum), Festuca, Agrostis: si sviluppano velocemente e resistono bene a tagli frequenti.

Ci sono tipi di erba che si prestano a sopportare le alte temperature e i periodi di siccità e altri meno. Esistono delle miscele di sementi che possiedono anche dei piccoli fiori al loro interno

## Quanto costano i semi per il prato?

In base alla varietà di semi il costo varia anche di molto: si parte da un prezzo minimo di 30/35 centesimi di euro per metro quadro di terreno.

## I semi per il prato erboso, alcune tipologie:

-     **Festuca** è una categoria di semi che si adatta bene a terreni aridi. Tra i Festuca possiamo citare la Festuca ovina e la Festuca rubra; per la loro crescita lenta sono molto indicati per chi non ha tempo di effettuare tagli frequenti.
-     **Agrostide** è un tipo di semi che non ha bisogno di frequenti rasature: il manto erboso cresce fitto e denso, con una media resistenza al calpestio. Tra le varietà più impiegate in giardino troviamo l’Agrostis stolonifera.
-     **Loietto perenne** si insedia rapidamente in tutti i luoghi e durante tutto l’arco dell’anno, ha una buona resistenza al calpestio. Gli unici aspetti negativi, comuni a tutte le varietà, sono la vulnerabilità al ristagno d’acqua e a due patogeni fungini, Puccinia coronata che influisce sull’aspetto estetico (provoca pustole giallo-rosso-brune sulle foglie) e sulla durata del prato, e Corticium fuciforme la cui azione è purtroppo letale.

*Una mescola di loietto perenne con una percentuale di loietto rigido e a seconda dei terreni di festuca e  di agrostide è la scelta preferita da PotaSipe.*
