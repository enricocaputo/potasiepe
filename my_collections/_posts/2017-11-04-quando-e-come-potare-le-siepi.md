---
title: Quando potare le siepi di forsythia, tasso, tuia e lauroceraso
categories: giardinaggio
author: potasiepe
comments: false
image: /img/blog/siepe/potatura.jpg
image_featured: true
---
Il proprietario di una siepe fiorita dovrebbe controllare il calendario prima di intervire sulla potatura delle siepi. Alcune specie richiedono un'attenzione maggiore.
Se, per esempio, abbiamo una siepe di Forsythia, il lavoro di potatura della siepe va effettuato in primavera preferibilmente quando la fioritura è completamente terminata.

![siepe-di-forsythia](/img/posts/siepe-di-forsythia.jpg  "La potatura della siepe di forsytia")

In altri casi, invece, si opera più avanti, di norma in autunno e fino a fine novembre.
In altre parole: le siepi che fioriscono sul legno nuovo (quello formatosi entro metà giugno) vanno potate alla fine dell’inverno o all’inizio della primavera, mentre quelle che fioriscono sul legno della stagione precedente (Spiraea, Deutzia, Lavandula, Hebe , ecc.) devono essere potate dopo la fioritura.

![siepe-di-buxus](/img/posts/siepe-di-buxus.jpg  "La potatura della siepe di buxus")

Sulle siepi sempreverdi (nella foto il Buxus), che sono coltivate per il loro fogliame e non per i fiori, la potatura della siepe avviene verso la fine dell’estate, perché in quel momento lo sviluppo si rallenta e la nuova vegetazione che si produrrà avrà più tempo per rafforzarsi prima dei geli invernali.
Una seconda osservazione non è meno importante: va stabilito se la nostra è una siepe informale (disegnata in modo non geometrico e magari costituita da specie diverse) o, viceversa, formale (con linee regolari e solitamente fatta con una sola specie).

![siepe-di-aucuba](/img/posts/siepe-di-aucuba.jpg  "La potatura della siepe di aucuba")

Le siepi informali hanno spesso lo scopo di mettere in mostra i fiori e talvolta di ospitare rampicanti: ciò significa che la potatura deve essere la più ‘leggera’ possibile.
Una sola volta l’anno, dopo avere ben ponderato il momento più opportuno, occorre controllare l’eventuale ‘sovraffollamento’ di vegetazione nuova, allo scopo di riportare la siepe alle dimensioni volute.

![siepe-di-tasso](/img/posts/siepe-di-tasso.jpg  "La potatura della siepe di tasso")

Le siepi formali, invece, devono apparire belle tutto l’anno.
Le specie sempreverdi a sviluppo lento, come il bosso e il tasso, possono essere potate leggermente una volta l’anno: alcuni lo fanno in primavera, altri a fine estate.
La potatura della siepe decidua va sempre ponderata, poiché di solito è preferibile far sì che le foglie autunnali cadano più tardi possibile o addirittura restino sulla pianta per tutto l’inverno (Carpinus).
Sulle conifere si opera dalla primavera in avanti, ma è meglio procrastinare l’operazione all’inizio dell’autunno.
